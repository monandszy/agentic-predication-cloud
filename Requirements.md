„Scenariusze jutra”
Krótki opis wyzwania : Światowa polityka zmienia się coraz szybciej,
a czynników ją kształtujących jest coraz więcej. W tym chaosie informacyjnym
musimy znaleźć prawidłowości i trendy. Do tego potrzebne jest nam narzędzie,
dzięki któremu będziemy mogli działać wyprzedzająco i odkodowywać
symptomy przyszłych wydarzeń już dziś!
1. Wprowadzenie - opis organizacji, sytuacji i stanu aktualnego
Na czym polega praca w MSZ? W dużej mierze na operowaniu informacjami – znajdowaniu
ich, przetwarzaniu i podejmowaniu na ich podstawie decyzji. Setki pracowników MSZ –
w kraju i na placówka zagranicą – spędzają rocznie dziesiątki tysięcy godzin na pracy
z informacjami, ustalaniu związków przyczynowo-skutkowych, wskazywaniu możliwych
scenariuszy na przyszłość i rekomendowaniu rozwiązań. To zadanie czasochłonne, a przy
tym obarczone ryzykiem pominięcia ważnych informacji, co może negatywnie wpływać na
wyciąganie wniosków i formułowanie rekomendacji.
Tu ważną rolę może odegrać tzw. analiza foresightowa – uporządkowany proces
przetwarzania informacji nt. zdarzeń obecnych i przeszłych, który ma prowadzić do tworzenia
możliwych i racjonalnych scenariuszy sytuacji międzynarodowej na przyszłość. Obecnie
dysponujemy pewnymi narzędziami do analizy danych i prognozowania wydarzeń
geopolitycznych, które jednak wciąż są stosunkowo mało wyrafinowane. Podstawowym
podmiotem analitycznym jest wciąż ludzki umysł. Stąd ograniczone moce analizowania
tysięcy stron danych i wyekstrahowania z nich elementów, które mogą być symptomami
przyszłych wydarzeń. Żadna instytucja nie może sobie przecież pozwolić, aby nad jednym
zadaniem pracowało 100 czy 1000 „Kowalskich”. Dotychczasowe narzędzia – i ludzie w
szczególności – umożliwiają analizę ograniczonej liczby parametrów bazując na dość
prostych założeniach. Wpływa to negatywnie na zdolność do przewidywania
długoterminowych scenariuszy politycznych, gospodarczych i obronnych. Mimo postępów w
uczeniu maszynowym i analizie big data, wciąż brakuje dostosowanych do potrzeb dyplomacji
narzędzi, które byłyby w stanie uwzględnić interakcje wieloczynnikowe i wielostronne czy
zmienne społeczne.
W efekcie prognozy często mają charakter uproszczony i bywają podatne na błędy, nie
dostarczając wyczerpujących wyjaśnień przyczyn obserwowanych trendów i ich
konsekwencji. Brakuje systemów, które mogłyby automatycznie zintegrować dziesiątki czy
nawet setki parametrów i zależności, aby generować elastyczne, wielowarstwowe
scenariusze (np. na 12 lub 36 miesięcy). Dostępne obecnie narzędzia analityczne zazwyczaj
nie tłumaczą powiązań między różnymi danymi wejściowymi. Bez tego samo proponowanie
prognoz jest obarczone dużym ryzykiem niskiej wiarygodności i ograniczonej użyteczności dla
osób podejmujących strategiczne decyzje.
Celem wyzwania jest zatem stworzenie praktycznego narzędzia, które wyjdzie poza obecne
ograniczenia – będzie skalowalne i zaprojektowane w taki sposób, by w przyszłości
analizować nawet 50- lub 100-krotnie większą liczbę parametrów (w stosunku do prototypu
opracowanego podczas hackathonu). Dzięki temu pracownicy MSZ będą mogli nie tylko lepiej
rozumieć aktualne trendy, ale również przygotowywać wielopoziomowe scenariusze
międzynarodowe, uwzględniające szeroki wachlarz czynników politycznych, gospodarczych,
społecznych i obronnych. Zbudowanie takiego narzędzia ma na celu zwiększenie zdolności
do wiarygodnego wskazywania przyszłych trendów i adaptacji w zmiennym, niepewnym
środowisku międzynarodowym. Wiemy, że dyplomaci różnych krajów już zaczynają korzystać
z takich narzędzi. Jeśli my tego nie będziemy robić – zostaniemy z tyłu.
2. Wyzwanie
Cel wyzwania:
Stwórz prototyp skalowalnego narzędzia, które wykorzystuje zaawansowane technologie
NLP, analizy danych (deep research) oraz modelowania scenariuszy do typowania
prawdopodobnych wydarzeń i trendów w polityce międzynarodowej. Zaprojektowane
narzędzie zostanie przetestowane na przykładzie wyimaginowanego państwa
członkowskiego UE i NATO o nazwie Atlantis.
Nazwa państwa: Atlantis
Istotne cechy położenia geograficznego: dostęp do Morza Bałtyckiego, kilka dużych
żeglownych rzek, ograniczone zasoby wody pitnej
Liczba ludności: 28 mln
Klimat: umiarkowany
Silne strony gospodarki: przemysł ciężki, motoryzacyjny, spożywczy, chemiczny, ICT, ambicje
odgrywania istotnej roli w zakresie OZE, przetwarzania surowców krytycznych oraz budowy
ponadnarodowej infrastruktury AI (m.in. big data centers, giga fabryki AI, komputery
kwantowe)
Liczebność armii: 150 tys. zawodowych żołnierzy
Stopnień cyfryzacji społeczeństwa: powyżej średniej europejskiej
Waluta: inna niż euro
Kluczowe relacje dwustronne: Niemcy, Francja, Finlandia, Ukraina, USA, Japonia
Potencjalne zagrożenia polityczne i gospodarcze: niestabilność w UE, rozpad UE na grupy
„różnych prędkości” pod względem tempa rozwoju oraz zainteresowania głębszą integracją;
negatywna kampania wizerunkowa ze strony kilku aktorów państwowych wymierzona przeciw
rządowi lub społeczeństwu Atlantis; zakłócenia w dostawach paliw węglowodorowych z USA,
Skandynawii, Zatoki Perskiej (wynikające z potencjalnych zmian w polityce wewnętrznej
krajów eksporterów lub problemów w transporcie, np. ataki Hutich na gazowce na Morzu
Czerwonym); narażenie na spowolnienie rozwoju sektora ICT z powodu embarga na
wysokozaawansowane procesory
Potencjalne
 zagrożenie
 militarne:
 zagrożenie
 atakiem
 zbrojnym
 jednego
z sąsiadów; trwające od wielu lat ataki hybrydowe co najmniej jednego sąsiada, w tym
w obszarze infrastruktury krytycznej i cyberprzestrzeni
Kamienie milowe w rozwoju politycznym i gospodarczym: demokracja parlamentarna od 130
lat; okres stagnacji gospodarczej w latach 1930-1950 oraz 1980-1990; członkostwo w UE i
NATO od roku 1997; 25. gospodarka świata wg PKB od roku 2020; deficyt budżetowy oraz
dług publiczny w okolicach średniej unijnej
Cecha krytyczna narzędzia
Z punktu widzenia użytkownika narzędzia (pracownika MSZ) kluczowa jest wyjaśnialność
generowanych informacji. Narzędzie musi umieć przedstawić logikę swojego działania
(ścieżka przechodzenia od faktów historycznych do faktów spodziewanych, opis
zidentyfikowanych korelacji między zbiorami faktów historycznych oraz przyszłych) oraz
identyfikować nieoczywiste czynniki zmian na podstawie analizy dużych wolumenów tekstu.
Czyli krótko mówiąc – chain of thought.
3. Oczekiwany rezultat
Rozwiązaniem problemu (jakim jest zbyt niska w stosunku do potrzeb wydajność ludzkiego
umysłu w analizowaniu informacji i typowaniu przyszłych scenariuszy) będzie stworzenie
narzędzia do analizy danych tekstowych i liczbowych oferującego jako efekt analizy
wieloaspektowe scenariusze zdarzeń przyszłych o realistycznym poziomie probabilizmu.
Narzędzie ma mieć postać aplikacji / agenta, który po określeniu przez urzędnika
danych wejściowych (w obecnym wyzwaniu: opisane w punkcie 7 + ew. pliki
dostarczone przez MSZ), ma przeanalizować wskazane dane i wyciągnąć z nich
wnioski wg kryteriów i wag określonych przez użytkownika. Na potrzeby niniejszego
wyzwania jedynym kryterium jest „interes państwa Atlantis” (czyli narzędzie powinno
traktować wnioski dotyczące np. trzech małych wysp na Pacyfiku powinno traktować
jako nieistotne). Natomiast wagi przedstawione są poniżej a-f.
Używając modeli LLM należy tak ustawić „temperaturę”, aby generowane wyniki były raczej
realistyczne niż będące przejawem rozbudowanej fantazji. Jeśli czas pozwoli,
zainteresowane zespoły mogą jako „entertaining exercise” wygenerować jeden wybrany
scenariusz z „temperaturą” ustawioną bardziej w kierunku fantazji i kreatywności – z
zachowaniem zasady chain of thought.
Gotowe narzędzie zbudowane w ramach obecnego wyzwania ma wygenerować scenariusze
(predykcje) oraz rekomendacje dotyczące wpływu sytuacji międzynarodowej na interesy
państwa Atlantis. Wyobraźmy sobie, że ich wykonanie zleca (= wykonuje prompt)
ambasador (nazywany oficjalnie stałym przedstawicielem) państwa Atlantis przy Unii
Europejskiej. Materiał ma być przydatny dla rządu państwa Atlantis w dwóch
perspektywach czasowych (12 i 36 miesięcy) oraz w dwóch wariantach rozwoju:
negatywnym i pozytywnym dla interesów państwa Atlantis. Zatem łącznie powinny to być
cztery scenariusze.
Narzędzie ma wygenerować wspomniane wyżej scenariusze w oparciu o następujący opis
sytuacji międzynarodowej:
a)Wskutek zaistniałej przed miesiącem katastrofy naturalnej wiodący światowy
producent procesorów graficznych stracił 60% zdolności produkcyjnych; odbudowa
b)
c)
d)
e)
f)
mocy produkcyjnych poprzez inwestycje w filie zlokalizowane na obszarach
nieobjętych katastrofą potrwa do końca roku 2028 (waga istotności: 30)
Przemysł motoryzacyjny w Europie (piątka głównych partnerów handlowy państwa
Atlantis to kraje europejskie) bardzo wolno przestawia się na produkcję samochodów
elektrycznych; rynek europejski zalewają tanie samochody elektryczne z Azji
Wschodniej; europejski przemysł motoryzacyjny będzie miał w roku 2025 zyski na
poziomie 30% średnich rocznych zysków z lat 2020-2024 (waga istotności: 15)
PKB krajów strefy euro w roku 2025 spadnie średnio o 1,5% w stosunku do roku
2024 (waga istotności: 15)
Na wschodzie Ukrainy trwa słaby rozejm; Rosja kontroluje dwie główne elektrownie
ukraińskie, które pracują na potrzeby konsumentów rosyjskich; gospodarka
ukraińska rozwija się w tempie 4% PKB, głównie dzięki inwestycjom w przemysł
zbrojeniowy i odbudowę infrastruktury (waga istotności: 10)
Inwestycje amerykańskie w Ukrainie kierowane są do przemysłu wydobywczego
(surowce krytyczne); roczne inwestycje UE w Ukrainie są na poziomie 3%
ukraińskiego PKB i utrzymają się na takim poziomie do roku 2029 (waga istotności:
5)
Mamy gwałtowny wzrost udziału energii z OZE w miksie energetycznym krajów UE
oraz Chin od początku roku 2028; w połowie roku 2023 średniej wielkości kraj
południowoamerykański odkrył ogromne i łatwe do eksploatacji złoża ropy naftowej i
gazu ziemnego dorównujące wielkością złożom Arabii Saudyjskiej i Kataru, co
przełoży się pod koniec roku 2027 na nadpodaż tych paliw na światowe rynki; wzrost
podaży energii z OZE oraz nadpodaż paliw węglowodorowych przekładają się na
znaczny spadek cen ropy: do poziomu 30-35 USD za baryłkę; będzie to miało wpływ
na budżet Rosji oraz (w mniejszym stopniu) innych krajów producentów ropy i paliw
ropopochodnych (waga istotności: 25)
Materiał końcowy ma mieć postać tekstu (może być z danymi liczbowymi i wykresami
graficznymi) o objętości 2-3 tysięcy słów. Tekst powinien mieć następującą strukturę:
a)b)c)Streszczenie danych uwzględnionych w analizie (max. 250 słów) – w sposób
przejrzysty, user-friendly
Przedstawienie poszczególnych scenariuszy (po każdym scenariuszu powinna
znaleźć się część wyjaśniająca korelacje między poszczególnymi elementami
analizowanych informacji oraz wskazująca na związki przyczynowo-skutkowe między
informacjami a wnioskami, na bazie których powstały scenariusze)
Rekomendacje dla państwa Atlantis:
- Jakie decyzje pomogą uniknąć scenariuszy negatywnych
- Jakie decyzje pomogą w zrealizowaniu scenariuszy pozytywnych
4. Wymagania formalne
Projekt przesyłany do oceny powinien zawierać:
•
 szczegółowy opis i tytuł projektu,
•
film umieszczony w dostępnym, otwartym repozytorium (link), trwający
maksymalnie 3 minuty i prezentujący projekt (działanie narzędzia od
momentu określenia danych wejściowych po uzyskanie tekstu zgodnego z
opisem w punkcie 3).
•
 Opis architektury rozwiązania
•
 Tekst zgodny z opisem w punkcie 3
•
 Optymalnie: narzędzie w wersji demo
Dodatkowo może zawierać:
•
 repozytorium kodu,
•
 materiały graficzne lub inne elementy związane z projektem
5. Wymagania techniczne
MSZ co do zasady nie ogranicza wolności wyboru zespołom kodującym co do
wykorzystywanych narzędzi, jednak optymalne będzie użycie języka Python. Narzędzie
może zostać zbudowane w formule uwzględniającej dostęp zespołów kodujących do sieci
internetowej ORAZ korzystanie z plików dostarczonych przez MSZ.
Kwestie cyberbezpieczeństwa powinny być traktowane priorytetowo przy konstrukcji
narzędzia. Żaden użytkownik sieci internetowej niezalogowany do domeny MSZ nie może
mieć wglądu do promptów wysyłanych do chmur obliczeniowych oraz do stworzonych przez
narzędzie tekstów analitycznych. Dotyczy to także poszczególnych zapytań (których mogą
być tysiące) składających się na pojedynczy prompt. Właścicielem promptów może być tylko
urzędnik MSZ i MSZ jako instytucja.
Do stworzenia narzędzia kodujący mogą korzystać wyłącznie z licencji bezpłatnych.
Narzędzie musi umożliwiać przetwarzanie dużych zbiorów danych tekstowych w języku
polskim i angielskim. Wersja podstawowa musi analizować do 50 mln słów (oficjalne
komunikaty ministerstw, wybranych think-tanków, raporty giełd, raporty dot. rynków
surowcowych, rezolucje ONZ/EU/NATO, itp.). Powinno posiadać opcję pamięci 10 ostatnich
promptów i ich rezultatów – jeśli nie w wersji przedstawionej do oceny, to przynajmniej z
możliwością rozwoju w tym kierunku.
6. Sposób testowania i/lub walidacji
Zapoznanie się z funkcjonowaniem narzędzia (prezentacja i/lub demo) oraz produktami jego
działania (tekst analityczno-prognostyczny). Oceniający sprawdzą jakość doboru
analizowanych danych przez narzędzie, jakość i wyjaśnialność wnioskowania i
dostosowanie scenariusza oraz ew. rekomendacji do interesów państwa Atlantis. Ocenie
podlegać też będzie intuicyjność obsługi interface’u narzędzia.
7. Dostępne zasoby
Do właściwego wykonania zadania konieczne będzie korzystanie przez budowane narzędzie
z następujących stron internetowych:
-
-
anglojęzyczne strony ministerstw spraw zagranicznych, ministerstw obrony,
ministerstw spraw wewnętrznych, ministerstw gospodarki, ministerstw handlu,
ministerstw energii, ministerstw klimatu, ministerstw szkolnictwa wyższego,
ministerstw nowych technologii / cyfryzacji, ministerstw edukacji następujących
krajów: Niemcy, Francja, UK, USA, Rosja, Chiny, Indie, Arabia Saudyjska;
anglojęzyczne strony następujących instytucji: Komisja Europejska, NATO, ONZ,
OECD, Gulf Cooperation Council, International Institute for Strategic Studies,
Center for Strategic and International Studies, Chatham House, European
Council on Foreign Relations, Atlantic Council, Kiel Institute, NASDAQ, London
Stock Exchange Group, Japan Exchange Group). W ramach zleconego zadania
narzędzie ma analizować dane publikowane po 31 grudnia 2020 r.
8. Kryteria oceny
•
 Związek z wyzwaniem — 30%
•
 Pomysł — 10%
•
 Oryginalność — 5%
•
 Kompletność projektu — 15%
•
 Potencjał wdrożeniowy — 40%
Kluczowym aspektem oceny narzędzia jest przejrzystość jego działania i wyjaśnialność
generowanych wyników.
Każda prognoza na przyszłość musi opisywać logiczną ścieżkę przyczynową: mechanika
priorytetyzacji faktów / danych wpływających na predykcję, sposoby rozwiązywania
kontradykcji faktycznych lub interpretacyjnych w analizowanych materiałach. Przy czym sam
użytkownik musi mieć także możliwość „ręcznego” określania wag poszczególnych
elementów danych (a nawet wydania instrukcji, by narzędzie skorygowało swój produkt
zgodnie z wprowadzonymi przez urzędnika zmianami wag czy parametrów).
9. Dodatkowe uwagi / kontekst wdrożeniowy
Jeśli przedstawione narzędzie zostanie ocenione jako przydatne dla MSZ, posiadające
potencjał rozwoju funkcjonalności oraz zbudowane w sposób umożliwiający
zaimplementowanie elementów gwarantujących wymagany przez MSZ poziom ochrony
przetwarzanych informacji, zwycięskiemu zespołowi może zostać zaproponować dalsza
współpraca.
Wersja podstawowa (oddana do oceny) musi umożliwiać gruntowną rozbudowę:
- wzrost zdolności obliczeniowej: analiza do 5 mld słów w pojedynczej operacji wywołanej
promptem (czyli 100x więcej niż wersja podstawowa)
- możliwość rozszerzenia parametrów geograficznych do 50 krajów / 30 języków (do 30x
więcej niż w wersji podstawowej)
- możliwość zawężania danych wejściowych na podstawie takich parametrów, jak rejestracja
domeny publikującej dane w krajach o określonej liczbie ludności, określonych zasobach
wody, określonej liczbie dni nasłonecznienia lub dni wietrznych,
posiadających/nieposiadającyh dostęp do morza, posiadających/nieposiadających broń
jądrową, posiadających/nieposiadających zasoby paliw kopalnych
- możliwość rozszerzenia poddawanych analizie materiałów poza dane tekstowe - o dane
graficzne, audio i wideo (m.in. w formatach jpg, gif, tif, pdf, docx, txt, xml, mp3, mp4, wave,
cdr, ai, psd
- możliwość dodawania nowych parametrów (innych niż np. geograficzne, językowe, dot.
formatów danych)
- możliwość pracy narzędzia na danych zamkniętych (kontenery) – z odłączeniem od sieci
publicznej
- wielowariantowość metody analitycznej - zmiana konfiguracji działania narzędzia
skutkująca zmianą metody analitycznej, np. poprzez zastosowanie prognozowania
wstecznego (backcasting) polegającego na określeniu założonego stanu przyszłego, a
następnie cofaniu się krok po kroku w czasie aż do stanu obecnego, dzięki czemu urzędnik
będzie mógł uzyskać wiedzę o etapach koniecznych do zaistnienia pożądanego (lub wręcz
przeciwnie) stanu przyszłego.
Narzędzie powinno posiadać warstwę (np. oddzielna zakładka), która przedstawi ścieżkę
„rozumowania” prowadzącego do poszczególnych wniosków. Poszczególne jednostki
informacji (np. cena ropy w dacie X lub nałożenie embarga na produkty Y przez kraj Z)
powinny być otagowane. Narzędzie powinno w tej warstwie wskazywać, w jaki sposób
poszczególne informacje prowadzą do konkretnych wniosków i które informacje traktowane
są priorytetowo (i dlaczego). W tej warstwie powinna być także wskazana ścieżka
prowadząca z poszczególnych wniosków lub grup wniosków do rekomendacji.
Bonus dla MSZ
Ogromną zaletą narzędzia będzie zaimplementowanie mechanizmu uodporniającego
narzędzie na „data poisoning”, czyli celowe zanieczyszczanie ogólnodostępnych danych
przez nieprzychylnych aktorów, co ma skutkować znaczącym obniżeniem jakości
generowanych wyjściowych materiałów analitycznych.